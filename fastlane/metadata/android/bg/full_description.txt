Използвайте Вашия телефон или таблет за да проучвате заразни болести, да предсказвате глобалното затопляне или да откривате пулсари!  BOINC впряга неизползваната изчислителна мощ на Вашето Андроид устройство и управлява задачи за научни изследователски проекти. Можете да избирате измежду проекти от няколко области на науката, включително Asteroids@home, Einstein@home, LHC@home, Moo!Wrapper, Rosetta@home, Universe@home, World Community Grid, Yoyo@home.

BOINC изчислява само когато Вашето устройство е включено на зарядно и е вече заредено, така че да не навреди на Вашата батерия. Програмата прехвърля данни през Wi-Fi, така че да не изхарчи лимита от данни който е включен в плана на телефона Ви.
